# Treści - kolekcje

## Zadanie 1 (6 pkt).
Zaprogramuj algorytm _stacji rozrządowej Dijkstry_, który przekształca wyrażenie arytmetyczne z postaci infiksowej z nawiasami do postaci postfiksowej bez nawiasów (Odwrotna Notacja Polska). Wykorzystaj do tego celu kolekcje standardowe.

W swoim algorytmie najpierw podziel wejściowe wyrażenie arytmetyczne na kolejkę/listę leksemów. Wynikiem działania procedury przekształcającej ma być kolejka/lista symboli.

## Zadanie 2 (6 pkt).
Zdefiniuj strukturę danych do przetrzymywania _automatu skończonego_. Wykorzystaj do tego celu kolekcje standardowe.

W programie głównym zdefiniuj dwa proste automaty skończone: jeden sprawdzający, czy ilość jedynek w liczbie binarnej jest parzysta i drugi sprawdzający, czy liczba dziesiętna jest jest podzielna przez 3. Przetestuj działanie tych automatów na ciągach cyfr przekazanych do programu przez argumenty wywołania.

## Zadanie 3 (8 pkt).
Zdefiniuj strukturę danych do przetrzymywania _ważonego grafu dynamicznego w postaci list sąsiadów_. Wspomniana dynamika grafu oznacza, że można dodawać nowe a także usuwać istniejące wierzchołki z grafu. Co się tyczy krawędzi, krawędzie można dodawać i usuwać, a także zmieniać ich wagę. Wykorzystaj do tego celu kolekcje standardowe.

Zaprogramuj algorytm sprawdzania, czy istnieje ścieżka pomiędzy zadanymi wierzchołkami, wykorzystując zdefiniowany przez Ciebie graf.